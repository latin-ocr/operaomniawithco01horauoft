358

HORATII EPODON

’ EPoDE XII.

Metre—Alcmanium.

QUID tibi vis, mulier nigris dignissima barris?
Munera quid mihi quidve tabellas

Mittis nec firmo iuveni neque naris obesae?
Namque sagacius unus odoror,

Polypus an gravis hirsutis cubet hircus in alis, .
Quam canis acer, ubi lateat sus.

Qui sudor vietis et quarn malus undique membris
Crescit odor, cum pene soluto

Indomitam properat rabiem sedare3 neque illi q
Iam manet humida creta colorque

Stercore fucatus crocodili, iamque subando
Tenta cubilia tectaque rumpit!

Vel mea cum saevis agitat fastidia verbis:
Inachia langues minus ac me3

Inachiam ter nocte potes, mihi semper ad unum
Mollis opus. Pereat male, quae te

Lesbia quaerenti taurum monstravit inertem,
Cum mihi Cous adesset Amyntas,

Cuius in indomito constantior inguine nervus
Quam nova collibus arbor inhaeret.

Muricibus Tyriis iteratae vellera lanae - ’
Cui properabantur? Tibi nempe, ³

Ne soret aequales inter conviva, magis quem
Diligeret mulier sua quam te.

O ego non felix, quam tu fugis, ut pavet acres
Agna lupos capreaeque leones!

10

20

 

